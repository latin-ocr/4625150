16

vius eo modo, ut erroris et confusionis nominum suspicio tollatur, versus
quosdam Lucretii commemorant, qui nunc in hoc carmine non exstant, satis
constaret, pleniores eos habuisse codices Lucretii, quam nostri sunt, hoc ad
duplicem huius carminis recensionem antiquam relatmn est, quam opinio-
nem post Eichstiidtium (in commentatione de Lucret. vit. et carm. ante
eius editionem) nuper ι Forbiger (in dissertatione de Lucretii carmine a
scriptore serioris oetatis denuo pertractato) ita exornare studuit, ut tamen
illius recensionis neque rationem neque causas satis explicaret. Iam autem
patet, illos locos in nostris codicibus propter eandem causam desiderari, atque
eos, quorum initia aut exitus superesse videmus, quum reliqua exciderint,
propter eius codicis, ex quo omnes nostri ducti sunt, condicionem. Velut
quod Servius ad Virg. Georg. 11, 42 sqq. et ad AEneid. VI, 625 sqq.
(Non ego cuneta meis amplecti versibus opto , Non, mihi si linguoe oen-
tum sint oraque centum, Ferrea vox &c.) scribit, Lucretii esse versus,
sed eum aeneam vocem, non ferream dicere, apertum est, huiusmodi
versus optime locum habere potuisse in iis, quse ante v. 610 libri sexti
excidisse dixi, poeta ad miraculorum mundi diversissimi generis ‘rationem
reddendam accedente. Verum simul hac nostra disputatione quasi obiter
aliquot exemplis aliqua ex parte patefactum esse puto, qualis sit totius
huius carminis critica condicio, quamque frustra, si paucissima exceperis
et fere minuta, recentiores editores sibi gratulati sint de eius emendatione,
quum partim pro coniecturis Lambini et aliorum substituissent non minus

auctoritate destituta et multo peiora commenta hominum, qui seculo XV,

recentissimos codices interpolamnt‚ partim simpliciter tanquam sana defen-
dissent et intelligi posse putassent menda codicum communia, sensum nul-
lum habentia, quse eatenus tantum cum corruptionis nota revocanda erant,
ut, quum certa emendatio non suppeteret, ne luderemur temerariis con-
iecturis. Atque huius generis loci multi ubique sunt, plurimi in extremis
libris, ubi codices mendosiores sunt, quam in primis.

 

