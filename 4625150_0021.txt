14

que hoc ipsum erat, quod praecessisse clarissime ostendebant illa in pro-
ximo versu: At quidam contra Izaec. Patet igitur ante hos versus excidisse.
fortasse plura, sed certe locum complurium versuum, in quo commemorata
sit rerum origo ex illo fortuito motu et celeri atomorum siue divino nu·
mine, ita ut eius loci nunc tantummodo extrema pars supersit. Eam
lacunam nescio quis ita explevit misello illo versu, ut ad atomos traductis,
quae de diis dicta erant, locum paene omnium, qui in Lucretii carmine.
corrupti pro sanis leguntur, ineptissimum effecerit. ,Intelligitur autem nunc,
repertis* reliquiis initii huius loci, quod maximam partem intercidit, quam
inanis sit suspicio Forbigeri (in dissert. de Lucretii carmine. (Lips. 1824),
p. 40‚) totum locum interpolatum opinantis, quod ex Lucretii more ex-
tremi versus (177-181) in libro quinto (196-200) repetuntur. Iam sive in
illo codice, ex quo nostri descripti sunt, pars aliqua folii perierat, sive
scriptura situ et vetustate evanida legi non poterat, facile intelligitur, eam
labem etiam ad proxima pertinere potuisse. Et sunt in iis versibus, qui,
sequuntur, plura corrupta (At quidam contra hoec ignari, materiai Na—
turam non posse deum sine numine reddi Tantopere humanis rationi-
bus admoderate) ,- nam neque omissio verbi finiti, quod est dicunt, aut
similis alieuius in huiusmodi sententia defendi ullo modo potest, nec natura
redditur admoderate, sed admoderata,· itaque ut audax est eorum ratio,
qui rentur pro reddi legunt, ita eorum prava superstitio, qui sana haec pu-
tant. Deinde, ut omittam, dubitari posse de coniunctione initii versus 171
et superiorum, et in versu 173 incertissimum esse adverbium hoc uno- loco
lectum blanditim, quod codicum optimorum corruptae scripturae blandi-
tur supposuerunt, quum tamen non blande. mortales, secla propagent, sed
blanditiis illecti, quod illo vocabulo non exprimitur, — sed ut haec omit-
tam, versus 181 unus est ex iis, quorum plurimi suut in Lucretii
libris, ubi codices integriores, id est, ut dixi, apographa antiqua primi
illius communis codicis, propter evanidam siue dubio eius scripturam
verba quaedam et syllabas omiserunt, versu fracto non minus quam sen-

